![[Federace 1.jpeg|350]]
## Úvodem:

### Altera
Dávno před vznikem velikých říší žili lidé a trpaslíci v nekonečném strachu. Příroda, její síla a moc, neměly limit. Tehdy za dob strachu bylo přežití skoro nemožné. Veškerá civilizace se skrývala na vrcholcích hor, krčila v hlubokých úvalech, hladověla v jeskyních nebo odplula vstříc osamění, k dálným ostrovům. Nebyl to svět, tak jak ho známe dnes - člověk nebyl pánem tvorstva, ale naopak. Vichry běžně lámaly stromy a unášely nevinné, zem si brala bez varování a nevracela nikdy zpět..., ohně zuřili týdny bez uhasnutí a jejich plameny stoupaly do výšin rudých mračen bouří. Tehdy lesy promlouvaly, poroučeli těmto elementům a šelest korun pěl jejich jména v oslavách proměny a koloběhu.

I přes všechna tyto úskalí si lidé, trpaslíci a jiní, dokázali uhájit své tolik milované životy. Z těchto krušných dob pozůstaly bývalé skrýše, nyní bující metropole veliké slávy. Jejich mohutné zdi, snaha o vytrvalost a vychytralost uchvacuje pohled každého, kdo je spatří. V tu dobu ale neodolávali jen přírodním katastrofám, neb kromě lidí a trpaslíků žily v oněch krajinách chaosu i jiné bytosti, s jinými zákony a jinými životy, daleko více provázanějšími se zásadami přírody. Lid lesů, víly.

Nadpřirozené bytosti byly lidem cizí, natolik, že se je musili ze strachu naučit zabíjet. V těchto časech nastal pro člověka zlomový okamžik. Lidé a trpaslíci navázali úzké spojenectví. Byli si tolik podobní, ale i rozdílní. Lidé dali trpaslíkům jazyk, mluvu a civilizovanost, a trpaslíci jim na oplátku dali vědění moci Pravých jmen, které skrývaly jejich runy. Za pomocí prvních kouzel, která vyšla poprvé z lidských úst, se k jejich radosti naučili o poutu hvězd a života lidí. Společnými silami pak vyhnali vše, co škodilo lidskému srdci. Daleko za [[Izgrerskal]] na západ, do Zemí Zatracených.

Po stovkách let úsilí a smrti, nastal mír. Království Agrielské obdarovalo svět blahobytem, sjednotilo národy a zažehnalo lidské utrpení z magie. 

Neboť tak praví knihy psané vítězem 
- tak pějme pospolu : **Životu slávu našich předků**  \\[T]/

---

Ale klid, který nastal, je křehký. Příroda není poražena, pouze se stáhla. Víly, rozhněvané a zrazené, stále číhají na okrajích světa, připravené se vrátit. Trpaslíci, kteří se stali strážci hor, vedou věčný boj, aby uchránili své pohoří před tím, co by mohlo vyjít z temných hlubin. Příroda se pomalu vrací tam, odkud byla vyhnána. Kolo lidského pokroku zrezlo, neb nebylo dlouhou dobu namáháno. Nebo snad se ohýbá pod váhou zlata, které bylo neuváženě rozsypáno mezi prostý lid?
