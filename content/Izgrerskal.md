
# DONE

---


Alteru dělí do tří cípu majestátní pohoří neuvěřitelné velikosti. Donekonečna uchvacující svou rozmanitostí a rozsahem. **[[Izgrerskal]]** *[lidsky iskrelšal (trpaslíci jsou na výslovnost hákliví)]*
Všechno, co se nachází směrem na sever nese různé názvy, ale ty známější zde uvedu: Severní končiny, **Severní země**, **Země zatracených**, Místo odkud není návratu atd...
Příběh se odehrává v zemi, pro kterou je Izgrerskal ochranným štítem ze severu.
###### Obrázky
<img src="/assets/Pasted image 20230810011717.png"/>
<img src="/assets/Pasted image 20230810011606.png"/>
<img src="/assets/Pasted image 20230810012237.png"/>
<img src="/assets/Pasted image 20230810012247.png"/>
<img src="/assets/Pasted image 20230810012257.png"/>
<img src="/assets/Pasted image 20230810012411.png"/>
<img src="/assets/Pasted image 20230810012330.png"/>

###### Obrázky
<img src="/assets/Pasted image 20230810011922.png"/>
<img src="/assets/Pasted image 20230810011345.png"/>

---
# Trpaslíci : Dhu
Nyní bych rád psal o mých trpaslících. (*budu vycházet hodně z JaD, tedy většinu textu zkopíruju*)

Trpaslíci patří k jedněm z nejstarších národů současného světa (ačkoliv kdy a jak se přesně zrodili, je už prakticky nemožné dohledat). Obecně jsou známí svou vytrvalostí, houževnatostí, silou a válečným umem hubit netvory. Když už nejde jen o přežití, mohou se chlubit řemeslným uměním a v neposlední řadě svou věrností a ctí (nebo tak si Lidé jejich chování alespoň běžně vykládají). Trpaslíci jsou původem z majestátních hor, které ctí jménem [[Izgrerskal]] (většina zde stále žije), ale postupem času se i přes jejich usedavost rozšířili do nepřístupnějších část hor, mnozí přesídlili i blíže k lidem, v nížinách – to dalo postupně za vznik třem Trpasličím rodům, které se liší jak ve své podobě, tak i ve svém myšlení a společenském řádu: [[Dhurer]], [[Dhukhaar]], [[Dhukmer]].
Trpaslíci jsou národem, který chrání své hory a drží si svou stabilitu. Z pohledu Lidí jsou bytostmi Řádu, i když to je mnohdy dáno odlišnou perspektivou, tradičními stereotypy a často i vzájemným nepochopením.


### Fyzické charakteristiky

Trpaslíci jsou menšího, robustního vzrůstu. Mívají světlou pleť a obdobné barvy očí a vlasů jako Lidé. Dospívají pomaleji než Lidé či Elfové a fyzické dospělosti dosahují až po třicátém roku života. Dožívají se více než lidé, jsou známy případy i starších než 500 let, průměrné dožití je však pouhých 150 let. Dlouhý věk je u Trpaslíků zásluhou jejich Zdraví, které se zrcadlí od jejich fyzických výtvorů. Tedy, čím významnější dílo jedinec stvoří, tím významnějšího věku se může dožít.

Trpaslíci dokážou zkonzumovat velmi širokou paletu pokrmů, ale sami upřednostňují především těžší, sytá jídla, často dušená či pečená. Zpravidla příliš neholdují koření a lehká jídla je moc nezasytí. Trpaslíci potřebují podobné množství potravy jako Lidé, ale většinou ho jedí ve větším množství s delšími rozestupy. Mnoho Trpasličích kmenů tak má silně zakořeněnou tradici společného lovu a následného hodování. 

Když nejsou unaveni, stačí Trpaslíkům spát zhruba jednou za dva dny (s několika menšími zdřímnutími v mezičase). V případě potřeby ale dokážou upadnout během necelé minuty do velmi hlubokého útlumu, v němž si vystačí jen s desetinou běžné spotřeby živin (stravy, vody, vzduchu), popř. bez nich vydrží desetkrát déle. V tomto stavu částečně vnímají okolí a dokážou v něm přečkat, dokud nejsou zachráněni nebo dokud nebezpečí nepomine. Z tohoto stavu se dokážou probrat i sami, avšak poté, co se probudí, bývají značně unavení a otupělí. 

Trpaslíci intuitivně nesnáší nestabilní místa a jsou náchylní k mořské nemoci. Nevadí jim výšky ani úzké římsy, avšak místa jako provazové mosty nebo paluby lodí na divokém moři(o létání ani nemluvě) jsou pro ně utrpením. 

### Duševní Charakteristiky

##### Jednota s výtvory

Trpaslíci mají na rozdíl od Lidí už od přírody zcela odlišné chápání sebe sama. Hranice jejich těla je pro ně spíše praktickou záležitostí než otázkou jejich identity. Ačkoliv Trpaslíci stereotypně vnímají svět v ostrých hranicích, jejich chápání toho, kde „začíná a končí Trpaslík“, je naopak velmi rozmlžené. Trpaslík je vším, co vedlo k jeho stvoření, zrození a růstu a zároveň je vším, co vytvořil či zpracoval, učinil a sdělil. Identita Trpaslíka se tak z trpasličího pohledu šíří během jeho života do okolí, jejich výtvory jim **doslova dávají nesmrtelnost**, společná tvorba je propojuje s ostatními a jejich činy je provazují s děním v okolním světě. 
Zatímco Zákonní trpaslíci vnímají výtvor jako něco konečného, co by nemělo být měněno, Chaotičtí jej klidně dále zdokonalují nebo přetvářejí, pokud je přitom zachována jeho podstata. 

Trpaslíci nemají problém prodat své běžné výtvory, stejně jako nemají problém poskytnout své služby – i když můžou být vybíraví ohledně toho, co a komu prodají. Čím více se ale dílo (či služba) blíží hranicím Trpaslíkových schopností, tím těžší je přimět ho, aby se jej vzdal (nebo ji poskytl). Jednání o ceně je proto pro Trpaslíky zároveň stanovením vzájemné úcty – ale oproti stereotypu, od těch, kterých si váží, Trpaslík nikdy nekoupí lacino, ani pokud mu to je nabídnuto. Ze stejných důvodů mají pro Trpaslíky dary ohromnou osobní a mystickou hodnotu. 

##### Jednota s činy a slovy

Trpasličí vnímání sebe sama se vztahuje i na jejich zásahy do světa a na vztahy s okolím. Trpaslíci vnímají svět především v činech a důsledcích, které chápou jako jinou formu svých výtvorů. Slova jsou pro Trpaslíky jen dalším činem. To, co Trpaslíci říkají, není pomíjivé, protože v momentě vyslovení se to pro ně stává jejich součástí. Z těchto důvodů dávají Trpaslíci mnohdy zvláštní význam písmu, které slova zachycuje ve fyzické, nadčasové podobě. Samozřejmě, i Trpaslíci občas lžou, zejména, když je lež součástí nějakého většího záměru (stejně jako jsou ochotni přestát útrapy, nebezpečí či bolest, aby dosáhli vyššího cíle). Ačkoliv je pro Trpaslíky obecně náročné oprostit se při hodnocení sebe i ostatních od samotných činů a jejich přímých důsledků, Zákonní trpaslíci mají tendenci přihlížet i k záměru a kontextu, zatímco ti Chaotičtí tíhnou více k hodnocení samotných činů a k doslovnému významu slov i úmluv.
##### Jednota s klanem
Podobně jako je Trpaslík tím, co vytvoří, je i tím, co k jeho vlastnímu stvoření vedlo. Být součástí rodiny a klanu není pro Trpaslíky jen rčení nebo obrazná fráze – klan stvořil Trpaslíka a Trpaslík spolutvořil věci s ostatními z klanu, tedy klan je doslova součást Trpaslíka a naopak. Ztráta klanu, popř. vyhnanství, je pro mnohé Trpaslíky jako zmrzačení – a mnozí jej skutečně nepřežijí. Jednota s klanem má jen máloco společného s faktickou fyzickou blízkostí. Trpaslíci nemají problém s odloučením, dokud vědí, že zůstávají součástí klanu a ten stále čeká na jejich návrat a těší se na příběhy o činech, které klan skrze Trpaslíka učinil. Provázání Trpaslíka s klanem je tak silné, že Trpaslíci považují činy ostatních ze svého klanu alespoň zčásti za své vlastní. Na druhou stranu, rodina a rodinné vztahy jsou pro Trpaslíky často velmi rozmlžené pojmy. Hranice mezi rodinou a klanem jim často splývá a i základnírodina je u Trpaslíků brána volně – Trpaslíci za své „rodiče“ často považují i tety, strýce a prarodiče (kteří mnohé z nich vychovávají více než jejich vlastní rodiče) a rozdíl mezi sourozenci, bratranci a sestřenicemi je pro velkou část z nich takřka neexistující. Skoro všechny klany přesto drží záznamy a často i povědomí o rodových liniích, ať už z důvodů tradic, zákonů a zvyků, či z důvodů daných jejich chápáním mystiky. Klanová příslušnost je u Trpaslíků velmi silná a meziklanové sňatky, stejně jako adopce či čestná přijetí, podléhají složitým pravidlům, tradicím, rituálům a postupům, které jednotlivcům usnadňují přechod a ostatním Trpaslíkům v novém klanu jejich přijetí.
##### Trpasličí mystika
Vztah Trpaslíků k výtvorům a činům, stejně jako jejich spojení s klanem a dávné spojení se zemí, z níž vzešli, je vede k přisuzování významů věcem, v nichž je Lidé, Elfové a další národy běžně nespatřují. Snaha propojit toto chápání s běžnou každodenností vede Trpaslíky přirozeně k chápání světa a vztahů, které ostatní označují za mystiku (nebo, u těch méně znalých, za pověrčivost a podivnost). Trpasličí mystické systémy fungují jako základní filozofie, na níž stojí jejich chápání identity, klanových vztahů i řádu okolního světa. Zatímco Trpaslíkům se jejich mystické systémy jeví intuitivní a zřejmé, pro ostatní jsou zpravidla velmi složité a těžko pochopitelné. I Trpaslíci, kteří vyrostli mimo trpasličí společenství, si utvářejí podobné chápání světa (i když jej často provazují s filozofií či náboženstvím společnosti, v níž byli vychováni).
- 
- 
- V nitru však každý z nich tuší, že jejich pradávný původ je magický, s čím se mají potřebu vyrovnat.


---
tags: #trpaslik #rasy 

